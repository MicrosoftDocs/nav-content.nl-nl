---
title: 'Procedure: Resources instellen'
author: SorenGP
ms.custom: na
ms.date: 12/14/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 72f5304e6a69a736c9df2cbb9ca64c5f3c5261a2
ms.contentlocale: nl-nl
ms.lasthandoff: 06/26/2017

---

# <a name="how-to-set-up-resources"></a>Procedure: Resources instellen
Om resourceactiviteiten correct te beheren, moet u resources en de bijbehorende kosten en prijzen instellen. De aan projecten gerelateerde prijzen, kortingen en kostenfactorregels worden ingesteld op de projectkaart. U kunt de kosten en prijzen opgeven voor afzonderlijke resources, resourcegroepen of alle beschikbare resources van het bedrijf.

Wanneer resources worden gebruikt of verkocht voor een project, worden de bijbehorende prijzen en kosten opgehaald uit de informatie die u instelt.

Bij het maken van de resource geeft u het standaardbedrag per uur op. Als u bijvoorbeeld 5 uur lang een specifieke machine gebruikt voor een project, worden de kosten van het project gebaseerd op de kosten per uur.

## <a name="to-set-up-a-resource"></a>Een resource instellen
Maak een kaart per resource die u wilt gebruiken in projecten.

1. Kies in de rechterbovenhoek het pictogram **Zoeken naar pagina of rapport**, voer **Resources** in en kies vervolgens de gerelateerde koppeling.
2. Kies de actie **Nieuw**.
3. Vul indien nodig de velden in. Kies een veld om een korte omschrijving van het veld of een koppeling naar meer informatie te lezen.  

## <a name="to-set-up-a-resource-group"></a>Een gebruikersgroep instellen
U kunt meerdere resources in één resourcegroep combineren. De capaciteit en budgetten van individuele resources worden bij elkaar opgeteld en vormen de capaciteit en het budget voor de resourcegroep. Het is ook mogelijk om capaciteit op te geven voor de resourcegroepen die los staat van de opgetelde waarden, of een aanvulling hierop vormt.

1. Kies in de rechterbovenhoek het pictogram **Zoeken naar pagina of rapport**, voer **Resourcegroepen** in en kies vervolgens de gerelateerde koppeling.
2. Kies de actie **Nieuw**.
3. Vul indien nodig de velden in.

## <a name="to-set-capacity-for-a-resource"></a>Capaciteit voor een resource instellen 
Om te berekenen hoeveel tijd een resource aan projecten kan besteden moet de capaciteit ervan eerst worden ingesteld als beschikbare tijd per periode op de werkagenda. Deze instelling wordt gebruikt als u projectplanningsregels invult die de resource bevatten. Zie [Procedure: Projecten maken](projects-how-create-jobs.md) voor meer informatie.

1. Kies in de rechterbovenhoek het pictogram **Zoeken naar pagina of rapport**, voer **Resources** in en kies vervolgens de gerelateerde koppeling.
2. Open de desbetreffende resourcekaart en kies vervolgens de actie **Resourcecapaciteit**.
3. Geef in het venster **Resourcecapaciteit** in het veld **Weergeven per** de lengte van de periode op, zoals **Dag**, die wordt weergegeven in kolommen op het sneltabblad **Resourcecapaciteitsmatrix**.
4. Geef voor elke resource op een regel voor elke periode in de kolommen het aantal uren op dat de resource beschikbaar is.
5. Of, als u de wekelijke capaciteit van de resource wilt detailleren met een begin- en een einddatum, kiest u de actie **Capaciteit instellen**.
6. Vul in het venster **Resourcecapaciteitsinstellingen** indien nodig de velden in.
7. Kies de actie **Capaciteit bijwerken**. Het venster **Resourcecapaciteit** wordt bijgewerkt met de ingevoerde capaciteit.
8. Sluit het venster.

## <a name="to-set-up-alternate-resource-costs"></a>Alternatieve resourcekosten instellen
Naast de kosten die op de resourcekaart worden opgegeven, kunt u alternatieve kosten voor elke resource instellen. Als een werknemer bijvoorbeeld een hoger uurtarief heeft voor overwerk, kunt u een resourcekostprijs voor het overwerktarief instellen. De alternatieve kostprijs die u voor de resource instelt, vervangt de kostprijs op de resourcekaart wanneer u de resource in het resourcedagboek gebruikt.

1. Kies in de rechterbovenhoek het pictogram **Zoeken naar pagina of rapport**, voer **Resources** in en kies vervolgens de gerelateerde koppeling.  
2. Selecteer de resource waarvoor u een of meerdere alternatieve kosten wilt instellen en kies vervolgens de actie **Kosten**.  
3. Vul in het venster **Resourcekostprijzen** indien nodig de velden op een regel in.  
4. Herhaal stap 3 voor elke alternatieve resourcekostprijs die u wilt instellen.

**Opmerking**. Als u resourcekostprijzen wilt instellen die gelden voor alle resources en resourcegroepen, opent u het venster **Resourcekostprijzen** en vult u de velden in.

## <a name="to-set-up-alternate-resource-prices"></a>Alternatieve resourceprijzen instellen  
Naast de prijs die op de resourcekaart wordt opgegeven, kunt u alternatieve prijzen voor elke resource instellen. Deze alternatieve prijzen kunnen voorwaardelijk zijn. Ze kunnen afhankelijk zijn van of de resource met een bepaald project of werksoort wordt gebruikt.

1. Kies in de rechterbovenhoek het pictogram **Zoeken naar pagina of rapport**, voer **Resources** in en kies vervolgens de gerelateerde koppeling.
2. Selecteer de resource waarvoor u een of meerdere alternatieve prijzen wilt instellen, en kies vervolgens de actie **Prijzen**.
3. Vul in het venster **Resourceprijzen** indien nodig de velden op een regel in.
4. Herhaal stap 3 voor elke alternatieve resourceprijs die u wilt instellen.

## <a name="see-also"></a>Zie ook
[Projectbeheer instellen](projects-setup-projects.md)  
[Projecten beheren](projects-manage-projects.md)  
[Financiën](finance-setup.md)  
[Inkoop beheren](purchasing-manage-purchasing.md)         
[Verkoop beheren](sales-manage-sales.md)      
[Werken met Dynamics NAV](ui-work-product.md)  

