---
title: Afschrijvingsmethoden
author: SorenGP
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 71773d69e6e98e7917f5e937f04cfa29197da7b8
ms.contentlocale: nl-nl
ms.lasthandoff: 06/26/2017

---

# <a name="depreciation-methods"></a>Afschrijvingsmethoden
U hebt de beschikking over acht afschrijvingsmethoden:  
- Lineair  
- Boekwaarde-afschrijving 1  
- Boekwaarde-afschrijving 2  
- Boekwaarde 1  
- Boekwaarde 2  
- Eigen definitie  
- Handmatig  

    Als u de handmatige methode gebruikt, moet u de afschrijving handmatig invullen in het financieel dagboek voor vaste activa. Uit de batchverwerking **Afschrijving berekenen** worden de vaste activa weggelaten die handmatig worden afgeschreven. U kunt deze methode gebruiken voor activa waarop niet wordt afgeschreven, bijvoorbeeld grond.  
- Halfjaarlijkse afspraak  

    Bij deze methode wordt elk jaar hetzelfde bedrag afgeschreven voor een vast activum.  

## <a name="straight-line-depreciation"></a>Lineaire afschrijving
Als u de lineaire afschrijvingsmethode gebruikt, moet u een van de volgende opties opgeven in het afschrijvingsboek voor vaste activa:
- De afschrijvingsperiode (jaren of maanden) of een einddatum voor de afschrijving  
- Een vast jaarpercentage  
- Een vast jaarbedrag  
- Afschrijvingsperiode  

### <a name="depreciation-period"></a>Afschrijvingsperiode  
 Als u de afschrijvingsperiode invult (aantal afschrijvingsjaren, aantal afschrijvingsmaanden of de einddatum voor de afschrijving), wordt de volgende formule gebruikt om het afschrijvingsbedrag te berekenen:  

*Afschrijvingsbedrag = ((Boekwaarde - Restwaarde) x Aantal afschrijvingsdagen) / Resterende afschrijvingsdagen*  

Resterende afschrijvingsdagen zijn het aantal afschrijvingsdagen min het aantal dagen tussen de begindatum van de afschrijving en de datum van de laatste post voor vaste activa.  

De boekwaarde kan worden verminderd door de geboekte waardevermeerdering, waardevermindering, bedragen voor vrij 1 en vrij 2. Bepalend hiervoor is of het veld **Opnemen in afschr.-berekening** is uitgeschakeld en of het veld **Deel v. boekwaarde** in het venster **VA-boekingssoortinstellingen** is ingeschakeld.  

Deze berekening zorgt ervoor dat het vaste activum volledig is afgeschreven op de einddatum van de afschrijving.    
### <a name="fixed-yearly-percentage"></a>Vast jaarpercentage  
Als u een vast jaarpercentage invult, wordt de volgende formule gebruikt om het afschrijvingsbedrag te berekenen:  

Afschrijvingsbedrag = (Lineair % x Afschrijvingsbasis x Aantal afschrijvingsdagen) / (100 x 360)  

### <a name="fixed-yearly-amount"></a>Vast jaarbedrag  
Als u een vast jaarbedrag invult, wordt de volgende formule gebruikt om het afschrijvingsbedrag te berekenen:  

Afschrijvingsbedrag = (Vast afschrijvingsbedrag x Aantal afschrijvingsdagen) /360  

### <a name="example---straight-line-depreciation"></a>Voorbeeld: lineaire afschrijving
De aanschafkosten van een vast activum bedragen LV 100.000. De verwachte levensduur is acht jaar.  

 De batchverwerking **Afschrijving berekenen** wordt elk half jaar uitgevoerd. De post voor vaste activa ziet er als volgt uit:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-01-10|Aanschafkosten|*|100,000.00|100,000.00|  
|30-06-10|Afschrijvingen|180|-6.250,00|93,750.00|  
|31-12-10|Afschrijvingen|180|-6.250,00|87,500.00|  
|30-06-11|Afschrijvingen|180|-6.250,00|81,250.00|  
|31-12-11|Afschrijvingen|180|-6.250,00|75,000.00|  
|30-06-17|Afschrijvingen|180|-6.250,00|6,250.00|  
|31-12-17|Afschrijvingen|180|-6.250,00|0|  

* Begindatum afschrijving  

## <a name="declining-balance-1-depreciation"></a>Boekwaarde-afschrijving 1
Dit is een versnelde afschrijvingsmethode waarbij het grootste gedeelte van de kostprijs van een activum wordt verdeeld over de eerste jaren van de gebruiksduur. Als u deze methode gebruikt, moet u een vast jaarpercentage invullen.  

Voor het berekenen van de afschrijvingsbedragen wordt de volgende formule gebruikt:  

*Afschrijvingsbedrag = (Boekwaarde afschr. % x Aantal afschrijvingsdagen x Afschrijvingsbasis) / (100 x 360)*  

De afschrijvingsbasis is de boekwaarde, verminderd met de geboekte afschrijving sinds de begindatum van het lopende boekjaar.  

De geboekte afschrijving kan posten met verschillende boekingssoorten bevatten (waardevermindering, vrij 1 en vrij 2), die zijn geboekt sinds de begindatum van het lopende boekjaar. Deze boekingssoorten worden opgenomen in het geboekte afschrijvingsbedrag als de velden **Afschrijvingssoort** en **Deel v. boekwaarde** van het venster **VA-boekingssoortinstellingen** zijn ingeschakeld.  

### <a name="example---declining-balance-1-depreciation"></a>Voorbeeld - boekwaarde-afschrijving 1 afschrijving
De aanschafkosten van een vast activum bedragen LV 100.000. Het veld **Boekwaarde afschr. %** is 25. De batchverwerking **Afschrijving berekenen** wordt elk half jaar uitgevoerd. De posten voor vaste activa zien er als volgt uit:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-01-10|Aanschafkosten|*|100,000.00|100,000.00|  
|30-06-10|Afschrijvingen|180|-12.500,00|87,500.00|  
|31-12-10|Afschrijvingen|180|-12.500,00|75,000.00|  
|30-06-11|Afschrijvingen|180|-9.375,00|65,625.00|  
|31-12-11|Afschrijvingen|180|-9.375,00|56,250.00|  
|30-06-12|Afschrijvingen|180|-7.031,25|49,218.75|  
|31-12-12|Afschrijvingen|180|-7.031,25|42,187.50|  
|30-06-13|Afschrijvingen|180|-5.273,44|36,914.06|  
|31-12-13|Afschrijvingen|180|-5.273,44|31,640.62|  
|30-06-14|Afschrijvingen|180|-3.955,08|27,685.54|  
|31-12-14|Afschrijvingen|180|-3.955,08|23,730.46|  

* Begindatum afschrijving  

 Berekeningsmethode:  

*Eerste jaar: 25% van 100.000 = 25.000 = 12.500 +12.500*

*Tweede jaar: 25% van 75.000 = 18.750 = 9.375 + 9.375*

*Derde jaar: 25% van 56.250 = 14.062,50 = 7.031,25 +7.031,25*

De berekening gaat door totdat de boekwaarde gelijk is aan het maximale restbedrag na afschrijving of aan de opgegeven restwaarde.   

## <a name="declining-balance-2-depreciation"></a>Boekwaarde-afschrijving 2
Met de methoden Boekwaarde-afschrijving 1 en Boekwaarde-afschrijving 2 wordt voor ieder jaar hetzelfde totale afschrijvingsbedrag berekend. Als u de batchverwerking **Afschrijving berekenen** echter meer dan een keer per jaar uitvoert, zorgt de methode BW1 voor gelijke afschrijvingsbedragen per afschrijvingsperiode. De methode BW2 zorgt daarentegen voor afschrijvingsbedragen die bij iedere volgende afschrijvingsperiode lager worden.  

### <a name="example---declining-balance-2-depreciation"></a>Voorbeeld: boekwaarde-afschrijving 2
De aanschafkosten van een vast activum bedragen LV 100.000. Het veld **Boekwaarde afschr. %** is 25. De batchverwerking **Afschrijving berekenen** wordt elk half jaar uitgevoerd. De VA-posten zien er als volgt uit:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-01-10|Aanschafkosten|*|100,000.00|100,000.00|  
|30-06-10|Afschrijvingen|180|-13.397,46|86,602.54|  
|31-12-10|Afschrijvingen|180|-11.602,54|75,000.00|  
|30-06-11|Afschrijvingen|180|-10.048,09|64,951.91|  
|31-12-11|Afschrijvingen|180|-8.701,91|56,250.00|  

* Begindatum afschrijving  

Berekeningsmethode:
- BW = Boekwaarde  
- AD = Aantal afschrijvingsdagen  
- BAP = Boekwaarde-afschrijvingsprecentage  
- P = BAP/100  
- D = AD/360  

De formule voor het berekenen van de afschrijvingsbedragen luidt als volgt:  

*AB = BW x (1 – (1 –P)<sup>D<sup>*  

De afschrijvingswaarden zijn:  

|Datum|Berekening|  
|----------|-----------------|  
|30-06-10|AB = 100.000,00 x (1 -(1 - 0,25)<sup>0,5<sup>) = 13.397,46|  
|31-12-10|AB = 86.02,54 x (1 - (1 - 0,25)<sup>0,5<sup>) = 11.602,54|  
|30-06-11|AB = 75.000,00 x (1 - (1 - 0,25)<sup>0,5<sup>) = 10.048,09|  
|31-12-11|AB = 64.951,91 x (1 - (1 - 0,25)<sup>0,5<sup>) = 8.701,91|  

## <a name="db1sl-depreciation"></a>BW1/Lineaire afschrijving
De berekening gaat door totdat de boekwaarde gelijk is aan het maximale restbedrag na afschrijving of aan de opgegeven restwaarde.

BW1/Lin is de afkorting voor deze combinatie van boekwaarde-afschrijving 1 en Lineair.  

De batchverwerking **Afschrijving berekenen** berekent een lineair bedrag en een boekwaarde-afschrijvingsbedrag, maar alleen het hoogste bedrag wordt naar het dagboek overgebracht.  

De boekwaarde-afschrijvingsberekening kan met meerdere percentages worden toegepast.  

Als u deze methode gebruikt, moet u de verwachte gebruiksduur en een boekwaarde-afschrijvingspercentage invullen in het venster **VA-afschrijvingsboeken**.  

### <a name="example---db1-sl-depreciation"></a>Voorbeeld - Boekwaarde 1/Lineaire afschrijving
De aanschafkosten van een vast activum bedragen LV 100.000. In het venster **VA-afschrijvingsboeken** bevat het veld **Boekwaarde afschr. %** 25, en het veld **Aantal afschr.-jaren** 8. De batchverwerking **Afschrijving berekenen** wordt elk half jaar uitgevoerd.  

De VA-posten zien er als volgt uit:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-01-10|Aanschafkosten|*|100,000.00|100,000.00|  
|30-06-10|Afschrijvingen|180|-12.500,00|87,500.00|  
|31-12-10|Afschrijvingen|180|-12.500,00|75,000.00|  
|30-06-11|Afschrijvingen|180|-9.375,00|65,625.00|  
|31-12-11|Afschrijvingen|180|-9.375,00|56,250.00|  
|30-06-12|Afschrijvingen|180|-7.031,25|49,218.75|  
|31-12-12|Afschrijvingen|180|-7.031,25|42,187.50|  
|30-06-13|Afschrijvingen|180|-5.273,44|36,914.06|  
|31-12-13|Afschrijvingen|180|-5.273,44|31,640.62|  
|30-06-14|Afschrijvingen|180|-3.955,08|27,685.54|  
|31-12-14|Afschrijvingen|180|-3.955,08|23,730.46|  
|30-06-15|Afschrijvingen|180|-3.955,08|19.775,38 Lin|  
|31-12-15|Afschrijvingen|180|-3.955,08|15.820,30 Lin|  
|30-06-16|Afschrijvingen|180|-3.955,08|11.865,22 Lin|  
|31-12-16|Afschrijvingen|180|-3.955,07|7.910,15 Lin|  
|30-06-17|Afschrijvingen|180|-3.955,08|3.955,07 Lin|  
|31-12-17|Afschrijvingen|180|-3.955,07|0,00 Lin|  

* Begindatum afschrijving  

""Lin" na de boekwaarde betekent dat de lineaire afschrijvingsmethode is gebruikt.  

Berekeningsmethode:  

Eerste jaar:

*Boekwaarde-afschrijvingsbedrag: 25% van 100.000 = 25.000 = 12.500 + 12.500*  

*Lineair afschrijvingsbedrag = 100.000/8 = 12.500 = 6.250 + 6.250*  

Het boekwaarde-afschrijvingsbedrag wordt gebruikt, omdat dit het hoogste bedrag is.  

Zesde jaar (2015):  

*Boekwaarde-afschrijvingsbedrag: 25% van 23,730.46 = 4,943.85 = 2,471.92 + 2,471.92*  

*Lineair afschrijvingsbedrag = 23.730,46/3 = 7.910,15 = 3.995,07 + 3.995,08*  

Het lineaire afschrijvingsbedrag wordt gebruikt, omdat dit het hoogste bedrag is.  

## <a name="user-defined-depreciation"></a>Door de gebruiker ingestelde afschrijving
U hebt de mogelijkheid om eigen afschrijvingsmethoden in te stellen.  

Voor het instellen van een eigen methode gebruikt u het venster **Afschrijvingstabellen**, waarin u voor iedere periode (maand, kwartaal, jaar of boekhoudperiode) een afschrijvingpercentage opgeeft.  

De formule voor het berekenen van de afschrijvingsbedragen luidt als volgt:  

Afschrijvingsbedrag = (Afschrijvingen % x Aantal afschrijvingsdagen x Afschrijvingsbasis) / (100 x 360)

### <a name="depreciation-based-on-number-of-units"></a>Afschrijving op basis van aantal eenheden  
 Deze eigen methode kan ook worden gebruikt om af te schrijven op basis van het aantal eenheden, bijvoorbeeld in het geval van productiemachines met een vastgestelde capaciteit gedurende hun levensduur. In het venster **Afschrijvingstabellen** kunt u het aantal eenheden invullen dat per periode (maand, kwartaal, jaar of boekhoudperiode) kan worden geproduceerd.  

### <a name="to-set-up-user-defined-depreciation-methods"></a>Eigen afschrijvingsmethoden instellen
In het venster **Afschrijvingstabel** kunt u een eigen afschrijvingsmethoden instellen. U kunt bijvoorbeeld afschrijving instellen op basis van het aantal eenheden.  

1. Kies in de rechterbovenhoek het pictogram **Zoeken naar pagina of rapport**, voer **Afschrijvingstabellen** in en kies vervolgens de gerelateerde koppeling.
2. Kies in het venster **Afschrijvingstabeloverzicht** de actie **Nieuw**.
3. Vul in het venster **Afschrijvingstabel** indien nodig de velden in. Kies een veld om een korte omschrijving van het veld of een koppeling naar meer informatie te lezen.

### <a name="example---user-defined-depreciation"></a>Voorbeeld - door gebruiker ingestelde afschrijving
U gebruikt een afschrijvingsmethode waarmee u activa versneld kunt afschrijven (omdat u hierdoor minder inkomstenbelasting hoeft te betalen).  

Voor een vast activum dat u van de belastingdienst in drie jaar mag afschrijven, kunt u de volgende afschrijvingspercentages gebruiken:  

jaar 1: 25%  

jaar 2: 38%  

jaar 3: 37%  

De aanschafkosten bedragen LV 100.000 en de afschrijfbare levensduur is vijf jaar. De afschrijving wordt jaarlijks berekend.  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-01-10|Aanschafkosten|*|100,000.00|100,000.00|  
|31-12-10|Afschrijvingen|360|-25.000,00|75,000.00|  
|31-12-11|Afschrijvingen|360|-38.000,00|37,000.00|  
|31-12-12|Afschrijvingen|360|-37.000,00|0|  
|31-12-13|Afschrijvingen|Geen|Geen|0|  
|31-12-14|Afschrijvingen|Geen|Geen|0|  

* Begindatum afschrijving  

Als u een eigen methode hanteert, moet u de velden **Datum 1e afschr. eigen def.** en **Begindatum afschr.** invullen in het venster **VA-afschrijvingsboeken**. Via het veld **Datum 1e afschr. eigen def.** en de inhoud van het veld **Periodelengte** in het venster **Afschrijvingstabellen** wordt het tijdsinterval voor de afschrijvingsberekeningen bepaald. Hierdoor wordt het opgegeven percentage op dezelfde dag gebruikt voor alle activa. Het veld **Begindatum afschr.** wordt gebruikt om het aantal afschrijvingsdagen te berekenen.  

In het vorige voorbeeld bevatten de velden **Datum 1e afschr. eigen def.** en **Begindatum afschr.** beide de instelling 01-01-01. Als het veld **Datum 1e afschr. eigen def.** echter de datum 01-01-10 bevat en het veld **Begindatum afschr.** de datum 01-04-11, dan zou het resultaat als volgt zijn:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-01-10|Aanschafkosten|*|100,000.00|100,000.00|  
|31-12-10|Afschrijvingen|270|-18.750,00|81,250.00|  
|31-12-11|Afschrijvingen|360|-38.000,00|42,250.00|  
|31-12-12|Afschrijvingen|360|-37.000,00|6,250.00|  
|31-12-13|Afschrijvingen|90|-6.250,00|0|  
|31-12-14|Afschrijvingen|Geen|Geen|0|  

* Begindatum afschrijving

## <a name="half-year-convention-depreciation"></a>Afschrijving volgens halfjaarlijkse afspraak   
De halfjaarlijkse afspraak wordt alleen toegepast als het veld **Halfjaarlijkse afspraak nemen** in het venster **VA-afschrijvingsboeken** is ingeschakeld.  

Deze afschrijvingsmethode kan worden gebruikt in samenhang met de volgende afschrijvingsmethoden:  
- Lineair
- Boekwaarde-afschrijving 1
- Boekwaarde 1  

Als de halfjaarlijkse afspraak wordt toegepast, heeft een vast activum een afschrijving van zes maanden in het eerste boekjaar, ongeacht de inhoud van het veld **Begindatum afschr.**.  

**Opmerking**. De verwachte levensduur van een vast activum na het eerste boekjaar, bedraagt altijd een half jaar bij de halfjaarlijkse afspraak. Om de halfjaarlijkse afspraak dus juist toe te passen, moet het veld **Einddatum afschr.** in het venster **VA-afschrijvingsboeken** altijd een datum bevatten die precies zes maanden voor de laatste datum van het boekjaar ligt waarin het vaste activum volledig is afgeschreven.  

### <a name="example---half-year-convention-depreciation"></a>Voorbeeld - afschrijving volgens halfjaarlijkse afspraak
De aanschafkosten van een vast activum bedragen LV 100.000. De **Begindatum afschr.** is 03-01-10. De verwachte levensduur is vijf jaar, dus de **Einddatum afschr.** moet 06-30-15 zijn. De batchverwerking **Afschrijving berekenen** wordt jaarlijks uitgevoerd. Dit voorbeeld is gebaseerd op een agendaboekjaar.  

 De VA-posten zien er als volgt uit:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-03-10|Aanschafkosten|*|100,000.00|100,000.00|  
|31-12-10|Afschrijvingen|270|-10.000,00|90,000.00|  
|31-12-11|Afschrijvingen|360|-20.000,00|70,000.00|  
|31-12-12|Afschrijvingen|360|-20.000,00|50,000.00|  
|31-12-13|Afschrijvingen|360|-20.000,00|30,000.00|  
|31-12-14|Afschrijvingen|360|-20.000,00|10,000.00|  
|31-12-15|Afschrijvingen|180|-10.000,00|0.00|  

* Begindatum afschrijving  

## <a name="example---db1sl-depreciation-using-half-year-convention"></a>Voorbeeld - Boekwaarde 1/ lineaire afschrijving met gebruik van halfjaarlijkse afspraak  
De aanschafkosten van een vast activum bedragen LV 100.000. De **Begindatum afschr.** is 11-01-10. De verwachte levensduur is vijf jaar, dus de **Einddatum afschr.** moet 06-30-15 zijn. De waarde van het veld **Boekwaarde afschr.** van het venster **VA-afschrijvingsboeken** bevat 40. De batchverwerking **Afschrijving berekenen** wordt jaarlijks uitgevoerd. Dit voorbeeld is gebaseerd op een agendaboekjaar.  

De VA-posten zien er als volgt uit:  

|Datum|VA-boekingssoort|Dagen|Bedrag|Boekwaarde|  
|----------|---------------------|----------|------------|----------------|  
|01-11-10|Aanschafkosten|*|100,000.00|100,000.00|  
|31-12-10|Afschrijvingen|60|-20.000,00|80,000.00|  
|31-12-11|Afschrijvingen|360|-32.000,00|48,000.00|  
|31-12-12|Afschrijvingen|360|-19.200,00|28,800.00|  
|31-12-13|Afschrijvingen|360|-11.520,00|17,280.00|  
|31-12-14|Afschrijvingen|360|-11.520,00|5.760,00 Lin|  
|31-12-15|Afschrijvingen|180|-5.760,00|0,00 Lin|  

 * Begindatum afschrijving  

""Lin" na de boekwaarde betekent dat de lineaire afschrijvingsmethode is gebruikt.  

Berekeningsmethode:  

Eerste jaar:  

*Boekwaarde-afschrijvingsbedrag = Volledig jaarbedrag = 40% van 100.000 = 40.000. Voor een half jaar is dit dus 40.000 / 2 = 20.000*  

*Lineair bedrag = Volledig jaarbedrag = 100,000% van 5 = 20.000. Voor een half jaar is dit dus 20.000 / 2 = 10.000*  

Het boekwaarde-afschrijvingsbedrag wordt gebruikt, omdat dit het hoogste bedrag is.  

Vijfde jaar (2004):  

*Boekwaarde-afschrijvingsbedrag = 40% van 17.280,00 = 6.912,00*  

*Lineair afschrijvingsbedrag = 28.800 / 1,5 = 11.520,00*  

Het lineaire afschrijvingsbedrag wordt gebruikt, omdat dit het hoogste bedrag is.

## <a name="duplicating-entries-to-more-depreciation-books"></a>Posten dupliceren naar meer afschrijvingsboeken
Als er drie afschrijvingsboeken zijn, B1, B2 en B3, en u wilt posten uit B1 naar B2 en B3 dupliceren, schakelt u het veld **Deel v. duplicatielijst** in op de kaarten voor de afschrijvingsboeken B2 en B3. Dit kan handig zijn als afschrijvingsboek B1 geïntegreerd is met het grootboek en gebruikmaakt van het financieel dagboek voor vaste activa, en de afschrijvingsboeken B2 en B3 niet geïntegreerd zijn met het grootboek en gebruikmaken van het dagboek voor vaste activa.  

Als u een post boekt in B1 in het financieel dagboek voor vaste activa en het veld **Duplicatielijst gebruiken** inschakelt, wordt de post tijdens het boeken naar B2 en B3 in het dagboek voor vaste activa gedupliceerd.  

**Opmerking**: het is niet mogelijk in hetzelfde dagboek en dezelfde dagboekbatch te dupliceren als waar u vanuit dupliceert. Als u posten in het financieel dagboek voor vaste activa boekt, kunt u deze met behulp van een andere batch dupliceren in het dagboek voor vaste activa of in het financieel dagboek voor vaste activa.  

**Opmerking**: het is niet mogelijk dezelfde nummerreeks te gebruiken in het financieel dagboek voor vaste activa en het dagboek voor vaste activa. Wanneer u posten in het financieel dagboek voor vaste activa boekt, moet u het veld **Documentnr.** leeg laten. Als u toch een nummer in dit veld invoert, wordt dit nummer gekopieerd naar het dagboek voor vaste activa en kunt u het dagboek niet boeken, tenzij u het documentnummer handmatig wijzigt.     

## <a name="see-also"></a>Zie ook
[Vaste activa beheren](fa-manage.md)  
[Vaste activa instellen](fa-setup.md)  
[Financiën](finance-setup.md)  
[Welkom bij Dynamics NAV](across-get-started.md)

