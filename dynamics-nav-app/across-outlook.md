---
title: Dynamics NAV als uw bedrijfsinbox gebruiken in Outlook
author: edupont04
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 647ebd5d4f47a367c86fc02057e28c514a433aec
ms.contentlocale: nl-nl
ms.lasthandoff: 06/26/2017

---

# <a name="using-dynamics-nav-as-your-business-inbox-in-outlook"></a>Dynamics NAV als uw bedrijfsinbox gebruiken in Outlook
Dynamics NAV introduceert de mogelijkheid bedrijfsinteracties te beheren met uw klanten en leveranciers, direct in Microsoft Outlook. Met de Outlook-invoegtoepassing van Dynamics NAV kunt u financiële gegevens bekijken met betrekking tot klanten en leveranciers, en financiële documenten maken en verzenden, zoals offertes en facturen.  

Sommige bedrijven die Office 365 gebruiken, beperken de machtigingen van gebruikers om invoegtoepassingen te installeren. U moet er dus voor zorgen dat u een Office 365-abonnement hebt dat e-mail omvat en u toestaat invoegtoepassingen te installeren. U kunt zich [hier](https://products.office.com/try) aanmelden voor een proefversie van 1 maand van Office 365.  

## <a name="get-the-add-in"></a>De invoegtoepassing ophalen
In Dynamics NAV is een van de begeleide instellingen **Office-invoegtoepassingen instellen**. De gids helpt u een verbinding tot stand te brengen tussen uw Office 365-account en Dynamics NAV. De Dynamics NAV-invoegtoepassing wordt automatisch toegevoegd aan uw Outlook.  

De nieuwe invoegtoepassing wordt toegevoegd aan het Outlook-lint en in Outlook-webtoegang kunt u deze zien in het invoegtoepassinglint, direct boven de hoofdtekst van het e-mailbericht.  

## <a name="using-the-add-in"></a>De invoegtoepassing gebruiken
Wanneer u een bericht krijgt van een klant, direct in Outlook, kunt u de Dynamics NAV-invoegtoepassing openen, waarin de klant wordt herkend en de klantkaart voor dit bedrijf wordt geopend. Vanuit dit dashboard kunt u overzichtsinformatie voor de klant zien, evenals inzoomen voor meer details over specifieke documenten. U kunt ook de verkoophistorie van de klant bekijken.
In de invoegtoepassing kunt u een verkoopofferte maken en deze naar de klant verzenden zonder Outlook te verlaten. Alle informatie die u in de verkoopofferte moet verzenden, is beschikbaar in uw bedrijfsinbox in Outlook.  
Nadat u de gegevens hebt ingevoerd, kunt u de offerte boeken. U kunt deze vervolgens via e-mail verzenden. Dynamics NAV genereert een .PDF-bestand met de verkoopofferte en koppelt het aan het e-mailbericht dat u opstelt in de invoegtoepassing.  

Een soortgelijke ervaring geldt voor berichten van uw leveranciers en inkoopdocumenten.  

Soms wilt u meer velden bekijken dan u in de invoegtoepassing kunt weergeven, zoals wanneer u regels in een factuur wilt invullen. Als u wat meer ruimte wilt krijgen om mee te werken kunt u de invoegtoepassing in een apart venster openen. Het is nog deel van Outlook, maar u hebt meer ruimte. Terwijl u in de pop-upweergave gegevens voor het document invoert, worden de wijzigingen automatisch opgeslagen. Wanneer u klaar bent met het invoeren van gegevens voor het document, kunt u de pagina sluiten. Als u het invoegtoepassingsframe kiest in Outlook, wordt het document automatisch vernieuwd met de wijzigingen die u in de pop-upweergave hebt aangebracht.  

## <a name="quick-document-lookup"></a>Snel documenten opzoeken
De documentkoppelingen van Dynamics NAV geven u snel toegang tot documenten die worden genoemd in e-mailberichten. De invoegtoepassing is beschikbaar voor een e-mailbericht als een documentnummer wordt genoemd in de hoofdtekst van het bericht. Als u de invoegtoepassing opent, hebt u snel toegang tot het document.  

Als u bijvoorbeeld een e-mailbericht ontvangt met de tekst *S-QUO100*, identificeert Dynamics NAV het als een verkoopofferte en kunt u het document dus openen in Outlook. Kies in Outlook de knop **Documentkoppelingen**, direct boven de hoofdtekst van het e-mailbericht. Kies in de Outlook-webapp de tekst *S-QUO1001* in het hoofdgedeelte van het e-mailbericht.  

In de invoegtoepassing Documentkoppelingen kunt u acties wijzigen en uitvoeren met het document, net als in Dynamics NAV.

## <a name="see-also"></a>Zie ook
[Welkom bij Dynamics NAV](across-get-started.md)  
[Financiën](finance-setup.md)  
[Verkoop beheren](sales-manage-sales.md)  
[Inkoop beheren](purchasing-manage-purchasing.md)  

