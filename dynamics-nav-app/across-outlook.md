---
title: Dynamics NAV gebruiken als uw bedrijfsinbox in Outlook
author: edupont04
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms.prod: dynamics-nav-2017
ms.translationtype: HT
ms.sourcegitcommit: 4fefaef7380ac10836fcac404eea006f55d8556f
ms.openlocfilehash: cf4202c3b7186eb1dd4633f74d2d48664458455e
ms.contentlocale: nl-nl
ms.lasthandoff: 10/16/2017

---

# <a name="using-dynamics-nav-as-your-business-inbox-in-outlook"></a>Dynamics NAV gebruiken als uw bedrijfsinbox in Outlook
Dynamics NAV introduceert de mogelijkheid bedrijfsinteracties te beheren met uw klanten en leveranciers, direct in Microsoft Outlook. Met de Outlook-invoegtoepassingen voor Dynamics NAV kunt u financiële gegevens bekijken met betrekking tot klanten en leveranciers, en financiële documenten maken en verzenden, zoals offertes en facturen.  

Sommige bedrijven die Office 365 gebruiken, beperken de machtigingen van gebruikers om invoegtoepassingen te installeren. U moet er dus voor zorgen dat u een Office 365-abonnement hebt dat e-mail omvat en u toestaat invoegtoepassingen te installeren. U kunt zich Office 365 [hier](https://products.office.com/try) aanmelden voor een gratis proefabonnement van 1 maand.  

## <a name="get-the-add-in"></a>De invoegtoepassing ophalen
In Dynamics NAV is een van de handleidingen met begeleide instelling **Office-invoegtoepassingen instellen**. Deze handleiding helpt u bij maken van een koppeling tussen Office 365 en Dynamics NAV. De Dynamics NAV-invoegtoepassing wordt automatisch toegevoegd aan uw Outlook.  

De nieuwe invoegtoepassing wordt toegevoegd aan het Outlook-lint en in Outlook-webtoegang kunt u deze zien in het invoegtoepassinglint, direct boven de hoofdtekst van het e-mailbericht.  

## <a name="using-the-add-in"></a>De invoegtoepassing gebruiken
Wanneer u een bericht krijgt van een klant, direct in Outlook, kunt u de Dynamics NAV-invoegtoepassing openen, waarin de klant wordt herkend en de klantkaart voor dit bedrijf wordt geopend. Vanuit dit dashboard kunt u overzichtsinformatie voor de klant zien, evenals inzoomen voor meer details over specifieke documenten. U kunt ook de verkoophistorie van de klant bekijken.
In de invoegtoepassing kunt u een verkoopofferte maken en deze naar de klant verzenden zonder Outlook te verlaten. Alle informatie die u in de verkoopofferte moet verzenden, is beschikbaar in uw bedrijfsinbox in Outlook.  
Nadat u de gegevens hebt ingevoerd, kunt u de offerte boeken. U kunt deze vervolgens via e-mail verzenden. Dynamics NAV genereert een .pdf-bestand met de verkoopofferte en koppelt dat aan het e-mailbericht dat u opstelt in de invoegtoepassing.  

Een soortgelijke ervaring geldt voor berichten van uw leveranciers en inkoopdocumenten.  

Soms wilt u meer velden bekijken dan u in de invoegtoepassing kunt weergeven, zoals wanneer u regels in een factuur wilt invullen. Als u wat meer ruimte wilt krijgen om mee te werken kunt u de invoegtoepassing in een apart venster openen. Het is nog deel van Outlook, maar u hebt meer ruimte. Terwijl u in de pop-upweergave gegevens voor het document invoert, worden de wijzigingen automatisch opgeslagen. Wanneer u klaar bent met het invoeren van gegevens voor het document, kunt u de pagina sluiten. Als u het invoegtoepassingsframe kiest in Outlook, wordt het document automatisch vernieuwd met de wijzigingen die u in de pop-upweergave hebt aangebracht.  

## <a name="quick-document-lookup"></a>Snel documenten opzoeken
De invoegtoepassing Dynamics NAV Document Links geeft u snel toegang tot documenten die worden genoemd in e-mailberichten. De invoegtoepassing is beschikbaar voor een e-mailbericht als een documentnummer wordt genoemd in de hoofdtekst van het bericht. Als u de invoegtoepassing opent, hebt u snel toegang tot het document.  

Als u bijvoorbeeld een e-mailbericht ontvangt met de tekst *S-QUO100*, identificeert Dynamics NAV het als een verkoopofferte en kunt u het document dus openen in Outlook. Kies in Outlook de knop **Documentkoppelingen**, direct boven de hoofdtekst van het e-mailbericht. Kies in de Outlook-webapp de tekst *S-QUO1001* in het hoofdgedeelte van het e-mailbericht.  

In de invoegtoepassing Document Links kunt u acties wijzigen en uitvoeren met het document, net als in Dynamics NAV.

## <a name="see-also"></a>Zie ook
[Welkom bij Dynamics NAV](across-get-started.md)  
[Financiën](finance.md)  
[Verkoop beheren](sales-manage-sales.md)  
[Inkoop beheren](purchasing-manage-purchasing.md)  

